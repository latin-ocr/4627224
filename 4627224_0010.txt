 

 

,ς’-ζ’ψιζτμζ ⁴ , ''2⁴‘' 2 ’κ a· , , · - . - “ ·
’μζ ‘’²2²².- ᾗ «ι ν· s ., · < ·= · ἰὰ Δ
’³1³‘ {1'‘'⁴3'-'³:«'''f ‘.› 5, ι, , μ Δ · 5 ι

 

scholia B antiquiora (z B¹)

aucta ΗΒΕᾸΧ

ex quattuor capitibus exordio (περὶ ποδῶν etc.)
enchiridii omisso
aucta excerptis ex octo capitibus Α
f enchiridii cum his ad verbum
convenientibus Helias Moschopulus
scholia B recentiora (z ΒΞ) AN
Draco Isaacus Triclinius

Neque tamen Westphalius, etsi Pseudo-Draconis Isaaci Triclinii libellorum originem atque
compositionem artis finibus circumscripsit, hanc quaestionem omnibus numeris absolvit. Nam cum
de ceteris capitibus, quibus metra πρωτότυπα exponuntur, recte explicaret, tamen de eo, quod hi
metrici de iambico metro proferunt, falso iudicavit. Cuius capitis exordium illi tres, quos dixi,
metrici ex enchiridio non sumpserunt; immo etsi doctrina inter se consentiunt, tamen verbis ita
inter se discrepant, ut Triclinius pro sua parte aliter scripserit, aliter cum Isaaco Pseudo-Draco;
cf. de ea re ‘Epimetrum IV', quod huic libello subiunxi.

Vt hi omnes, quos modo enumeravi, libelli metrici ex una quasi matre orti eique plus
' minusve similes aetate Byzantina circumferebantur, ita aliae eius modi collectiones fiebant, quae
non tam ad unum fontem referendae, quam ex compluribus congestae videntur, quaeque hic illic
in bibliothecarum latebris abditae vel iam depromptae sunt vel paulatim depromentur. Atque
talis est ea collectio , quam Studemundus ex codice Chisiano (nobis C), quem antea descripsi,
arcessivit. Totam autem hanc materiam in paragraphos ita distribuam, ut et singulorum metrorum
generum et fontium, ex quibus singulae partes profluxisse videantur, rationem habeam1).

ξ 1“ (0 fol. 48¹).

Duo potissimum, quantum circumspexi, praeter Chisianum praesto sunt fontes, quibus ξ 1·
continetur: codex Ambrosianus C 222 sup. fol. bombyc. saec. XIII. scriptus, qui in Heni-ici Keilii
Analectis grammaticis Halis anno 1848 typis descriptus est (p. 4 sqq), et scholia 13² Hephae-
stionea e codice Saibantiano maximam partem (cf. edit. Hephaest. Gaisf.² p. 167 sqq.) edita.
Saibantianus enim ut in ipso enchiridio emendando plus ceteris codicibus Hephaestioneis habet
auctoritatis, ita etiam hanc, de qua agitur, scholiorum B partem integriorem praebet; quo Gais-
fordius ita usus est, ut, ubicunque scholia 132, quae in Hephaestioneis editionibus vulgo circum-
feruntur, deficiunt, Saibantiani lectiones in. adnotationibus adderet.

Referendus est sine dubio hic tractatus metricus, qualis exstat in Saib. et Chis. et Ambros.,
ad complures fontes, qui tamen ita inter se coniuncti sunt, ut eundem facile agnoscas archetypum.

‚ 1) [] His uncinis quae saepsi, ea a recentiore manu profecta et delenda put03 < > his quac inclusa
inveniuntur, contra libri chisiani auctoritatem addenda mihi videntur.

