 

ιθ

 

- Sed accedit aliud et grave momentum constat enim WestphaIio Metrik (1. Gr. 1² 213 teste
Diomedem ei tertii libri parti, in qua cum secundo Marii Victorini libro consentiat (p. 500—506),
tractatum de versu heroico (quo haec, de qua agitur, caesurarum particula continetur) praefixisse
(494-500) , quem partim (de caesuris et de vitiis versuum) apud Marium Victorinum p. 64, 31
sqq. et p. 67‚12 sqq. ita reperiamus, ut de communi utriusque fonte non sit cur dubitetur; hanc
autem Diomedis congeriem constat ad eum fontem referendam esse, unde hausta sit Byzantinorum
de πάθεσι κατ’ ἔνδειαν materia. Quapropter cum veteres caesurarum explicationem de versu
heroico tractatui inserere soliti sint, de πάθεσιν autem κατ’ ἔνδειαν quidquid apud Byzantinos ex·
stat, id' versus heroici proprium sit, quid videtur certiuS‚ quam, unde Diomedis de versu heroico
tractatus sumptus sit, indidem sumptam esse caesurarum materiam? Quid deinde veri similius,
quam supremum eiusdem particulae Chisianae fontem non alium fuisse atque DiomediS‚ unde ea
facile in scholia B¹ Hephaestionea et deinceps in codicem chisianum transscribi potuit?

Ceterum τετάρτη τροχαεκή auctoritati ceterarum caesurarum per omnia tempora posthabe-
batur3 et quantumcunque metrici inter se consentiunt, hanc, ut cuique visum est, aut praetermi-
serunt aut quasi appendicis loco attulerunt, ut Diomedes (I 498‚4): ‘Sunt qui quartum trochaeum
in hac caesura collocant, et ex eo κατὰ τέταρτον τροχαῖον appellant. .’ et Mar. Victorin. VI 65,23:
‘Eodem modo et quartus trochaeus accipietur, qui raro admodum reperietur. . . .’

Omnino autem eadem omissa· est et in ἓ 9 et in illo frustulo, quod cuiuscuius est, iure
suspicari mihi videor inde originem sumpsisse, unde depromptum sit quidquid Byzantini ex anti-
quiore de caesuris doctrina sibi vindicaverint3 illud dico frustulum, quod ex codice Guelpherbytano‚
in quo praecedit de caesuris versuum et proxime sequitur de metris disputatio ¹), erutum Gaisfordius
descripsit in metricis latinis p. 580, ubi sic legitur:

‘ Caesurae versuum sunt quattuor, id est penthemimeres , <h>ep<h>t<h>emimeres,
t<r>itos trochaeos, tetarte bucolicon. Penthemimeres caesura fit, quotiens post duos pedes
syllaba remanens partem terminat orationis, Hephthemimeres caesura fit, quotiens post tres pedes
remanens syllaba orationis partem* determinat. Tritos trochaeos fit, quotiens in tertia regione pars
orationis finitur cum trochae02). Tetarte bucolicon fit, cum in quarta regione pars orationis cum
fine sensus dactylo terminatur, his exemplis:

Nate, meae vires, mea magna potentia solus
Degeneres animos timor arguit. Heu quibus ille 3)

Sed ex his quattuor caesuris& duae primae ad legem scandendorum versuum sunt dicatae,
ceterae vero duae posterorum technicorum sunt omissae?

¹) Vtramque hanc disputationem intellegere sibi videtur Gaisfordius nihil aliud esse quam studiosi hominis
collectanea ex eisdem scriptoribus congesta, ex quorum operibus Isidorus Hispalensis libros originum conscribillaverit
(cf. p. 577). Sed in uno Guelpherbytano interiectum esse hunc pannum. ²) trochaeo recte Iac. Frid. Heusinger3 cod.
Guelph. male dactulo. ³) Hic versus (Aen. 1 668) ιιι cod. Guelph. praecedit3 sequitur prior (Aen. IV 13); qui inter·
ponendi erant versus, desunt3 cf. quae Heusinger ad hunc locum adnotavit. ⁴) Hoc explicandi genus spectat ad illum
libellum, qui in cod. Guelph. non ita multum praecedit (cf. 573—576), quique inscribitur: ‘Isidori iunioris Hispalensis
Episcopi grammaticae artis nomina graeca et latina notata? Vbi p. 576:

‘Penthemimeres syllaba remanens post duos pedes
Hephthemimeres syllaba post <t>er(tium>
Tritos trochaeos syllaba post quartum remanens
Tetarte bucolicon syllaba post quintum remanens?

triton trochaeon et tetarten bucolicon male explicari patet3 cf. Heusingeri adnot.

