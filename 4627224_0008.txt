 

Ex scriptoribus Byzantinis cum multi typis descripti et publici iuris facti sint, haud
jpaucos per bibliothecas dispersos delitescere docent librorum manu scriptorum catalogi. Insunt
*sane in Anecdotorum collectionibus, quas post Villoisonum hoc praesertim saeculo curaverunt
Bachmann Bekker Boissonnade Cramer Mai Matranga Rose alii, quae typographi prelo intacta
iacere poterant3 sed quoniam ex his quoque latebris nonnulla ad antiquitatis cognitionem perfi-
ciendam a viris harum rerum peritis adscita sunt, ne ea quidem oblivione velim obrui, quae a se
Romae in bibliotheca Chisiana anno 1866 descripta Guilelmus Studemund praeceptor meus sodalibus
seminarii philologi Argentoratensis occasione data proposuit, ut quanto opere ars metrica Byzan-
tinorum magistellorum incuria degenerasset, luculento nobis demonstraret exemplo; comiter autem
permisit mihi Studemundus, ut haec Anecdota Chisiana, si vellem, ad fidem codicis Chisiani ederem.
Multa quidem continentur his quae publici iuris faciam Anecdotis Chisianis, quae haud ita magni
aestimari possint; sed et ad historiam doctrinae metricae pertexendam etiam remotissimae latebrae
perreptandae sunt et ne minima quidem, quae memoria parum digna videbantur, ex hac collectione
resecare licuit, quoniam Iosephus Coynoni et Scipio Gappelli, qui viri praestantissimi bibliothecae
Chisianae anno 1866 praeerant, libri Chisiani describendi facultatem ea dumtaxat condicione
concesserunt Studemundo, ut aut nihil inde depromptum ederet aut metrica, quae in illo libro
inessent, quantum fieri posset, integra typis exprimenda curaret.

Invenit autem Studemundus metrica illa in codice Chisiano miscellaneo ¹) R IV 11 saec.
XIV. ineuntis fol. 48Γ sqq., qui cum a tachygrapho scriptus sit, qui multis notis sive scripturae
compendiis liberrime utebatur, non facilis est ad legendum. Praecedunt metricis illis in codice
Chisiano excerpta et sacri et philosophi argumenti.

Sed priusquam ad opus ipsum suscipiendum me conferam, (16 ea ratione, quam magistri
Byzantini in congerendis materiis metricis secuti sunt, breviter praefabor.

Quotquot enim aetate Byzantina de re metrica scripserunt, scrinia unius fere Hephaestionis
Alexandrini et scholia in iUius enchiridium de metris condita compilaverunt; quo factum est,
ut metrici Byzantini, si recesseris ab eis, quae ad regulas prosodiacas immutatas spectant, novi
paene nihil componerent. Neque vero totam enchiridii doctrinam sed singulas tantum partes, ut
quaeque aptae videbantur, sibi sumpserunt3 ac ne omnibus quidem scholiis, quae etiam nunc exstant,
usi sunt, sed si regressus eris a Trichae et Tzetzarum scriptis et scholiis Byzantinis ad veterum
poetarum opera pertinentibus, omnium metricorum Byzantinorum libellos cognosces minutiis qui-

¹) Latere videntur sub posteriore, de qua sola agemuS, scriptura sacri argumenti fragmenta et saeculo fere
X. vel XI. scripta et antiquiora nonnulla (veluti in folio 98ν verba ex Evangelio secundum Lucam 23,44 sqq. deprompta)
maiusculis litteris ‘cursivis' exarata3 folia rescripta accuratius examinare pristinamve scripturam resuscitare Stude·
mundo propter temporis angustias non licuit.

l*

 

